Mniej więcej w tym samym czasie natrafiłem na fantastyczną książkę Samolubny gen Richarda Dawkinsa, w którym było o różnych zadziwiających inteligentnych mechanizmach ewolucyjnych. Fajnie by było coś takiego zasymulować na laptopie, więc stworzyłem sobie płaski dwuwymiarowy mikrokosmos podobny do kartki papieru kratkę.Chciałem, żeby po tych kratkach biegały sobie różne prymitywne mikroorganizmy i ze sobą oddziaływały. Zrobiłem kilka pikselowanych rysunków przedstawiających ludziki dwóch płci i napisałem program, który umieścił parędziesiąt takich osobników na chybił trafił w różnych kratkach tego sztucznego świata. Dorysowałem do tego jeszcze owoce oraz trucizny i pozwoliłem im pojawiać się w przypadkowych chwilach w losowych punktach kratkowanej mapy. W ten sposób powstał dwuwymiarowy świat wypełniony ludzikami, owocami i truciznami. No fajnie, ale teraz trzeba to było jakoś ożywić.
Większość bożych stworzeń steruje swoimi organizmami w taki sposób, żeby zmniejszyć odległość od pożywienia, a zwiększyć od źródeł problemów. Pytanie, co trzeba by było zrobić, żeby nauczyć podobnego zachowania komputerowe ludziki? Z tego, co pisał Dawkins, wynikało, że niewiele było trzeba. Wystarczyło podobno tylko stworzyć odpowiednie warunki, zainicjować autoreplikację i poczekać, aż zrobi się samo. Tak to przynajmniej działało w świecie żywych stworzeń.
No to najpierw uznałem, że ludziki trzeba napędzać jakąś formą energii, żeby nie robić z nich perpetuum mobile. Każdy dostał więc pewien zapas energii, który zmniejszał się przy kolejnych turach gry. Gdy energia spadła do zera, ludzik był eliminowany z planszy. W każdej turze ludziki mogły się przesuwać wyłącznie na sąsiednie pola. Pozwoliłem im widzieć tylko sąsiednie kratki i nic więcej. Gdyby tak się akurat złożyło, że ludzik przeszedłby na pole, na którym znajdował się owoc, owoc zostałby pożarty, a ludzik zyskałby nieco energii. Wejście na pole z trucizną kończyłoby się natychmiast zmniejszeniem energii. Takie sobie wprowadziłem reguły, tylko że ludziki ich nie znały. Poza tym mogły działać w pełni autonomicznie i samodzielnie eksperymentować z okoliczną fauną i florą. Na przykład, gdy ludzik wchodził na pole zajmowane przez innego ludzika o tej samej płci, zarządzany był pojedynek. Zwyciężał automatycznie ten okaz, który miał akurat wyższy poziom energii. Wygrany pożerał pokonanego i podwyższał zapas swej energii. Wejście na pole z przedstawicielem płci przeciwnej prowadziło natomiast do wirtualnej kopulacji i rozmnażania.Jak ludziki decydowały, w którą stronę mają się poruszać? Każdy dostał indywidualne DNA determinujące jego preferencje logistyczne. Owo DNA stanowiło listę priorytetów decydujących o tym, dokąd dany ludzik będzie chciał się przemieszczać najbardziej, a dokąd najmniej. Od pól najbardziej pożądanych, na które ludzik przesunie się w pierwszej kolejności, jeśli tylko trafi się taka możliwość, do najmniej pożądanych, na które wejdzie tylko wtedy, gdy nie będzie nic innego do wyboru. Lista ta warunkowała zachowanie każdego egzemplarza. W przypadku spotkania z przedstawicielem przeciwnej płci dochodziło do rozmnożenia. W pobliżu pojawiało się na planszy potomstwo, które dziedziczyło po rodzicach ich sposób poruszania się. A dziedziczyło na podobnych zasadach, co nagie małpy, po równo od każdego rodzica. W tym momencie docieramy do najważniejszego pytania. Jak należało wybrać mechanizm zachowania ludzików? W jakichś inteligentnych projektach mógłby wyznaczyć optymalną strategię i wyposażyć w nią każdego osobnika, tak jak sobie wyobrażają powstanie życia kreacjoniści. Ale żeby takiego scenariusza uniknąć, DNA każdego ludzika zostało wybrane kompletnie losowo, bez jakiegokolwiek zaprojektowanego sensu i zaczęła się zabawa.


(...)

Zaprogramowałem sobie osobne okno, na którym na żywo mogłem śledzić statystykę DNA organizmów z ocalałej populacji. 

(...)

Tymczasem zmodyfikowałem program w taki sposób, żeby śmierć osobnika następowała nie tylko z głodu, ale również ze starości. Każdy ludzik dostał swój biologiczny zegar wstawiony najpierw na długowieczność, ale co jakiś czas któryś nowo urodzony okaz dziedziczył długość życia skróconą o jeden dzień. Czy stopniowe skręcanie doprowadziło do unicestwienia populacji?

